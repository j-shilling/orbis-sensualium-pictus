# [Invītātiō](https://www.archive.org/stream/cu31924032499455#page/n40/mode/1up)

*Magister et Puer*

M. Vēnī, Puer, disce sapere. 

P. Quid hoc est, *Sapere*?

M. Intelligēre rēctē, agere rēctē, et ēloquī rēctē omnia necessāria.

P. Quis docēbit mē hoc?

M. Ego, cum DEŌ. 

P. Quōmodo?

M. Dūcam tē per omnia. Ostendam tibi omnia. Nōminābō tibi omnia.

P. Ēn, adsum; dūc mē in nōmine DEĪ.

M. Ānte omnia, dēbēs discere simplicēs *Sōnōs* ex quibus *Sermō* hūmānus cōnstat; quōs *Animālia* sciunt *fōrmāre*, et tua *Lingua* scit *imitārī*, et tua *Manus* potest *pingere*.

Posteā ībimus in *Mundum* et spectābimus omnia.

Hic habēs vīvum et vōcāle Alphabētum.

*Cornix* cornicatur, a a

*Agnus* balat, b e e e

*Cicada* stridet, ci ci

*Upupa* dicit, du du

*Infans* ejulat, e e e

*Ventus* flat, fi fi

*Anser* gringrit, ga ga

*Os* halat, ha'h ha'h

*Mus* mintrit, i i i

*Anas* tetrinnit, kha kha

*Lupus* ululat, lu ulu

*Ursus* murmurat, mummum-

*Felis* clamat, nau nau

*Auriga* clamat, o o o

*Pullus* pipit, pi pi

*Cuculus* cuculat, kuk ku

*Canis* ringitur, err

*Serpens*, sibilat, si

*Graculus* clamat, tac tac

*Bubo* ululat, u u

*Lepus* vagit, va

*Rana* coaxat, coax

*Asinus* rudit, y y y

*Tabanus* dicit, ds ds
